<!DOCTYPE html><html lang="zh-CN" data-theme="light"><head><meta charset="UTF-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1,viewport-fit=cover"><title>大学问 | Lee</title><meta name="author" content="lichong"><meta name="copyright" content="lichong"><meta name="format-detection" content="telephone=no"><meta name="theme-color" content="#ffffff"><meta name="description" content="&emsp;&emsp;吾师接初见之士，必借《学》、《庸》首章以指示圣学之全功，使知从入之路。师征思、田将发，先授《大学问》，德洪受而录之。 “《大学》者，昔儒以为大人之学矣。敢问大人之学何以在于‘明明德’乎？” 阳明子曰：“大人者，以天地万物为一体者也，其视天下犹一家，中国犹一人焉。若夫间形骸而分尔我者，小人矣。大人之能以天地万物为一体也，非意之也，其心之仁本若是，其与天地万物而为一也。岂惟大人"><meta property="og:type" content="article"><meta property="og:title" content="大学问"><meta property="og:url" content="https://ilico.cn/2023/09/13/%E5%A4%A7%E5%AD%A6%E9%97%AE/index.html"><meta property="og:site_name" content="Lee"><meta property="og:description" content="&emsp;&emsp;吾师接初见之士，必借《学》、《庸》首章以指示圣学之全功，使知从入之路。师征思、田将发，先授《大学问》，德洪受而录之。 “《大学》者，昔儒以为大人之学矣。敢问大人之学何以在于‘明明德’乎？” 阳明子曰：“大人者，以天地万物为一体者也，其视天下犹一家，中国犹一人焉。若夫间形骸而分尔我者，小人矣。大人之能以天地万物为一体也，非意之也，其心之仁本若是，其与天地万物而为一也。岂惟大人"><meta property="og:locale" content="zh_CN"><meta property="og:image" content="https://ilico.cn/2023/09/13/%E5%A4%A7%E5%AD%A6%E9%97%AE/wangyangming.jpeg"><meta property="article:published_time" content="2023-09-13T10:56:56.000Z"><meta property="article:modified_time" content="2024-03-03T15:07:57.489Z"><meta property="article:author" content="lichong"><meta property="article:tag" content="选读"><meta name="twitter:card" content="summary"><meta name="twitter:image" content="https://ilico.cn/2023/09/13/%E5%A4%A7%E5%AD%A6%E9%97%AE/wangyangming.jpeg"><link rel="shortcut icon" href="/img/l.png"><link rel="canonical" href="https://ilico.cn/2023/09/13/%E5%A4%A7%E5%AD%A6%E9%97%AE/index.html"><link rel="preconnect" href="//cdn.jsdelivr.net"><link rel="preconnect" href="//busuanzi.ibruce.info"><link rel="stylesheet" href="/css/index.css?v=4.13.0"><link rel="stylesheet" href="https://cdn.jsdelivr.net/npm/@fortawesome/fontawesome-free@6.5.1/css/all.min.css"><link rel="stylesheet" href="https://cdn.jsdelivr.net/npm/@fancyapps/ui@5.0.33/dist/fancybox/fancybox.min.css" media="print" onload='this.media="all"'><script>const GLOBAL_CONFIG={root:"/",algolia:void 0,localSearch:void 0,translate:void 0,noticeOutdate:void 0,highlight:{plugin:"highlight.js",highlightCopy:!0,highlightLang:!0,highlightHeightLimit:200},copy:{success:"复制成功",error:"复制错误",noSupport:"浏览器不支持"},relativeDate:{homepage:!1,post:!1},runtime:"天",dateSuffix:{just:"刚刚",min:"分钟前",hour:"小时前",day:"天前",month:"个月前"},copyright:void 0,lightbox:"fancybox",Snackbar:void 0,infinitegrid:{js:"https://cdn.jsdelivr.net/npm/@egjs/infinitegrid@4.11.1/dist/infinitegrid.min.js",buttonText:"加载更多"},isPhotoFigcaption:!1,islazyload:!1,isAnchor:!1,percent:{toc:!0,rightside:!1},autoDarkmode:!0}</script><script id="config-diff">var GLOBAL_CONFIG_SITE={title:"大学问",isPost:!0,isHome:!1,isHighlightShrink:!1,isToc:!1,postUpdate:"2024-03-03 23:07:57"}</script><script>(e=>{e.saveToLocal={set:(e,t,a)=>{var o;0!==a&&(o=Date.now(),localStorage.setItem(e,JSON.stringify({value:t,expiry:o+864e5*a})))},get:e=>{var t=localStorage.getItem(e);if(t){t=JSON.parse(t);if(!(Date.now()>t.expiry))return t.value;localStorage.removeItem(e)}}},e.getScript=(o,c={})=>new Promise((t,e)=>{const a=document.createElement("script");a.src=o,a.async=!0,a.onerror=e,a.onload=a.onreadystatechange=function(){var e=this.readyState;e&&"loaded"!==e&&"complete"!==e||(a.onload=a.onreadystatechange=null,t())},Object.keys(c).forEach(e=>{a.setAttribute(e,c[e])}),document.head.appendChild(a)}),e.getCSS=(o,c=!1)=>new Promise((t,e)=>{const a=document.createElement("link");a.rel="stylesheet",a.href=o,c&&(a.id=c),a.onerror=e,a.onload=a.onreadystatechange=function(){var e=this.readyState;e&&"loaded"!==e&&"complete"!==e||(a.onload=a.onreadystatechange=null,t())},document.head.appendChild(a)}),e.activateDarkMode=()=>{document.documentElement.setAttribute("data-theme","dark"),null!==document.querySelector('meta[name="theme-color"]')&&document.querySelector('meta[name="theme-color"]').setAttribute("content","#0d0d0d")},e.activateLightMode=()=>{document.documentElement.setAttribute("data-theme","light"),null!==document.querySelector('meta[name="theme-color"]')&&document.querySelector('meta[name="theme-color"]').setAttribute("content","#ffffff")};var e=saveToLocal.get("theme"),t=window.matchMedia("(prefers-color-scheme: dark)").matches,a=window.matchMedia("(prefers-color-scheme: light)").matches,o=window.matchMedia("(prefers-color-scheme: no-preference)").matches,c=!t&&!a&&!o,t=(void 0===e?(a?activateLightMode():t?activateDarkMode():(o||c)&&((a=(new Date).getHours())<=6||18<=a?activateDarkMode:activateLightMode)(),window.matchMedia("(prefers-color-scheme: dark)").addListener(e=>{void 0===saveToLocal.get("theme")&&(e.matches?activateDarkMode:activateLightMode)()})):("light"===e?activateLightMode:activateDarkMode)(),saveToLocal.get("aside-status"));void 0!==t&&("hide"===t?document.documentElement.classList.add("hide-aside"):document.documentElement.classList.remove("hide-aside"));/iPad|iPhone|iPod|Macintosh/.test(navigator.userAgent)&&document.documentElement.classList.add("apple")})(window)</script><meta name="generator" content="Hexo 7.1.1"></head><body><div id="sidebar"><div id="menu-mask"></div><div id="sidebar-menus"><div class="avatar-img is-center"><img src="/img/leecon.jfif" onerror='onerror=null,src="/img/friend_404.gif"' alt="avatar"></div><div class="sidebar-site-data site-data is-center"><a href="/archives/"><div class="headline">文章</div><div class="length-num">11</div></a><a href="/tags/"><div class="headline">标签</div><div class="length-num">6</div></a><a href="/categories/"><div class="headline">分类</div><div class="length-num">4</div></a></div><hr class="custom-hr"><div class="menus_items"><div class="menus_item"><a class="site-page" href="/"><i class="fa-fw fas fa-home"></i><span> 首页</span></a></div><div class="menus_item"><a class="site-page" href="/archives/"><i class="fa-fw fas fa-archive"></i><span> 时间轴</span></a></div><div class="menus_item"><a class="site-page" href="/tags/"><i class="fa-fw fas fa-tags"></i><span> 标签</span></a></div><div class="menus_item"><a class="site-page" href="/categories/"><i class="fa-fw fas fa-folder-open"></i><span> 分类</span></a></div><div class="menus_item"><a class="site-page" href="/link/"><i class="fa-fw fas fa-link"></i><span> 友链</span></a></div></div></div></div><div class="post" id="body-wrap"><header class="not-top-img" id="page-header"><nav id="nav"><span id="blog-info"><a href="/" title="Lee"><span class="site-name">Lee</span></a></span><div id="menus"><div class="menus_items"><div class="menus_item"><a class="site-page" href="/"><i class="fa-fw fas fa-home"></i><span> 首页</span></a></div><div class="menus_item"><a class="site-page" href="/archives/"><i class="fa-fw fas fa-archive"></i><span> 时间轴</span></a></div><div class="menus_item"><a class="site-page" href="/tags/"><i class="fa-fw fas fa-tags"></i><span> 标签</span></a></div><div class="menus_item"><a class="site-page" href="/categories/"><i class="fa-fw fas fa-folder-open"></i><span> 分类</span></a></div><div class="menus_item"><a class="site-page" href="/link/"><i class="fa-fw fas fa-link"></i><span> 友链</span></a></div></div><div id="toggle-menu"><a class="site-page" href="javascript:void(0);"><i class="fas fa-bars fa-fw"></i></a></div></div></nav></header><main class="layout" id="content-inner"><div id="post"><div id="post-info"><h1 class="post-title">大学问</h1><div id="post-meta"><div class="meta-firstline"><span class="post-meta-date"><i class="fa-fw post-meta-icon far fa-calendar-alt"></i><span class="post-meta-label">发表于</span><time datetime="2023-09-13T10:56:56.000Z" title="发表于 2023-09-13 18:56:56">2023-09-13</time></span><span class="post-meta-categories"><span class="post-meta-separator">|</span><i class="fas fa-inbox fa-fw post-meta-icon"></i><a class="post-meta-categories" href="/categories/%E9%98%85%E8%AF%BB/">阅读</a></span></div><div class="meta-secondline"></div></div></div><article class="post-content" id="article-container"><p>&emsp;&emsp;吾师接初见之士，必借《学》、《庸》首章以指示圣学之全功，使知从入之路。师征思、田将发，先授《大学问》，德洪受而录之。</p><p><strong>“《大学》者，昔儒以为大人之学矣。敢问大人之学何以在于‘明明德’乎？”</strong></p><p>阳明子曰：“大人者，以天地万物为一体者也，其视天下犹一家，中国犹一人焉。若夫间形骸而分尔我者，小人矣。大人之能以天地万物为一体也，非意之也，其心之仁本若是，其与天地万物而为一也。岂惟大人，虽小人之心亦莫不然，彼顾自小之耳。是故见孺子之入井，而必有怵惕恻隐之心焉，是其仁之与孺子而为一体也；孺子犹同类者也，见鸟兽之哀鸣觳觫，而必有不忍之心焉，是其仁之与鸟兽而为一体也；鸟兽犹有知觉者也，见草木之摧折而必有悯恤之心焉，是其仁之与草木而为一体也；草木犹有生意者也，见瓦石之毁坏而必有顾惜之心焉，是其仁之与瓦石而为一体也；是其一体之仁也，虽小人之心亦必有之。是乃根于天命之性，而自然灵昭不昧者也，是故谓之‘明德’。小人之心既已分隔隘陋矣，而其一体之仁犹能不昧若此者，是其未动于欲，而未蔽于私之时也。及其动于欲，蔽于私，而利害相攻，忿怒相激，则将戕物圮类，无所不为，其甚至有骨肉相残者，而一体之仁亡矣。是故苟无私欲之蔽，则虽小人之心，而其一体之仁犹大人也；一有私欲之蔽，则虽大人之心，而其分隔隘陋犹小人矣。故夫为大人之学者，亦惟去其私欲之蔽，以自明其明德，复其天地万物一体之本然而已耳；非能于本体之外而有所增益之也。”</p><p><strong>曰：“然则何以在‘亲民’乎？”</strong></p><p>曰：“明明德者，立其天地万物一体之体也。亲民者，达其天地万物一体之用也。故明明德必在于亲民，而亲民乃所以明其明德也。是故亲吾之父，以及人之父，以及天下人之父，而后吾之仁实与吾之父、人之父与天下人之父而为一体矣；实与之为一体，而后孝之明德始明矣。亲吾之兄，以及人之兄，以及天下人之兄，而后吾之仁实与吾之兄、人之兄与天下人之兄而为一体矣；实与之为一体，而后弟之明德始明矣。君臣也，夫妇也，朋友也，以至于山川鬼神鸟兽草木也，莫不实有以亲之，以达吾一体之仁，然后吾之明德始无不明，而真能以天地万物为一体矣。夫是之谓明明德于天下，是之谓家齐国治而天下平，是之谓尽性。”</p><p><strong>曰：“然则又乌在其为‘止至善’乎？”</strong></p><p>曰：“至善者，明德、亲民之极则也。天命之性，粹然至善，其灵昭不昧者，此其至善之发现，是乃明德之本体，而即所谓良知也。至善之发现，是而是焉，非而非焉，轻重厚薄，随感随应，变动不居，而亦莫不自有天然之中，是乃民彝物则之极，而不容少有议拟增损于其间也。少有拟议增损于其间，则是私意小智，而非至善之谓矣。自非慎独之至，惟精惟一者，其孰能与于此乎？后之人惟其不知至善之在吾心，而用其私智以揣摸测度于其外，以为事事物物各有定理也，是以昧其是非之则，支离决裂，人欲肆而天理亡，明德、亲民之学遂大乱于天下。盖昔之人固有欲明其明德者矣，然惟不知止于至善，而骛其私心于过高，是以失之虚罔空寂，而无有乎家国天下之施，则二氏之流是矣。固有欲亲其民者矣，然惟不知止于至善，而溺其私心于卑琐，是以失之权谋智术，而无有乎仁爱恻怛之诚，则五伯功利之徒是矣。是皆不知止于至善之过也。故止至善之于明德、亲民也，犹之规矩之于方圆也，尺度之于长短也，权衡之于轻重也。故方圆而不止于规矩，爽其则矣；长短而不止于尺度，乘其剂矣；轻重而不止于权衡，失其准矣；明明德、亲民而不止于至善，亡其本矣。故止于至善以亲民，而明其明德，是之谓大人之学。”</p><p><strong>曰：“‘知止而后有定，定而后能静，静而后能安，安而后能虑，虑而后能得’，其说何也？”</strong></p><p>曰：“人惟不知至善之在吾心，而求之于其外，以为事事物物皆有定理也，而求至善于事事物物之中，是以支离决裂，错杂纷纭，而莫知有一定之向。今焉既知至善之在吾心，而不假于外求，则志有定向，而无支离决裂、错杂纷纭之患矣。无支离决裂、错杂纷纭之患，则心不妄动而能静矣。心不妄动而能静，则其日用之间，从容闲暇而能安矣。能安，则凡念之发，一事之感，其为至善乎？其非至善乎？吾心之良知自有以详审精察之，而能虑矣。能虑则择之无不精，处之无不当，而至善于是乎可得矣。”</p><p><strong>曰：“物有本末：先儒以明德为本，新民为末，两物而内外相对也。事有终始：先儒以知止为始，能得为终，一事而首尾相因也。如子之说，以新民为亲民，则本末之说亦有所未然欤？”</strong></p><p>曰：“终始之说，大略是矣。即以新民为亲民，而曰明德为本，亲民为末，其说亦未为不可，但不当分本末为两物耳。夫木之干，谓之本，木之梢，谓之末，惟其一物也，是以谓之本末。若曰两物，则既为两物矣，又何可以言本末乎？新民之意，既与亲民不同，则明德之功，自与新民为二。若知明明德以亲其民，而亲民以明其明德，则民德亲民焉可析而为两乎？先儒之说，是盖不知明德亲民之本为一事，而认以为两事，是以虽知本末之当为一物，而亦不得不分为两物也。”</p><p><strong>曰：“古之欲明明德于天下者，以至于先修其身，以吾子明德亲民之说通之，亦既可得而知矣。敢问欲修其身，以至于致知在格物，其功夫次第又何如其用力欤？”</strong></p><p>曰：“此正详言明德、亲民、止至善之功也。盖身、心、意、知、物者，是其功夫所用之条理，虽亦各有其所，而其实只是一物。格、致、诚、正、修者，是其条理所用之功夫，虽亦皆有其名，而其实只是一事。何谓身心之形体？运用之谓也。何谓心？身之灵明主宰之谓也。何谓修身？为善而去恶之谓也。吾身自能为善而去恶乎？必其灵明主宰者欲为善而去恶，然后其形体运用者始能为善而去恶也。故欲修其身者，必在于先正其心也。然心之本体则性也。性无不善，则心之本体本无不正也。何从而用其正之之功乎？盖心之本体本无不正，自其意念发动，而后有不正。故欲正其心者，必就其意念之所发而正之，凡其发一念而善也，好之真如好好色；发一念而恶也，恶之真如恶恶臭；则意无不诚，而心可正矣。然意之所发，有善有恶，不有以明其善恶之分，亦将真妄错杂，虽欲诚之，不可得而诚矣。故欲诚其意者，必在于致知焉。致者，至也，如云‘丧致乎哀’之‘致’。易言‘知至至之’，‘知至’者，知也；‘至之’者，致也。‘致知’云者，非若后儒所谓充广其知识之谓也，致吾心之良知焉耳。良知者，孟子所谓‘是非之心，人皆有之’者也。是非之心，不待虑而知，不待学而能，是故谓之良知。是乃天命之性，吾心之本体，自然灵昭明觉者也。凡意念之发，吾心之良知无有不自知者。其善欤，惟吾心之良知自知之；其不善欤，亦惟吾心之良知自知之；是皆无所与于他人者也。故虽小人之为不善，既已无所不至，然其见君子，则必厌然掩其不善，而著其善者，是亦可以见其良知之有不容于自昧者也。今欲别善恶以诚其意，惟在致其良知之所知焉尔。何则？意念之发，吾心之良知既知其为善矣，使其不能诚有以好之，而复背而去之，则是以善为恶，而自昧其知善之良知矣。意念之所发，吾之良知既知其为不善矣，使其不能诚有以恶之，而覆蹈而为之，则是以恶为善，而自昧其知恶之良知矣。若是，则虽曰知之，犹不知也，意其可得而诚乎。今于良知之善恶者，无不诚好而诚恶之，则不自欺其良知而意可诚也已。然欲致其良知，亦岂影响恍惚而悬空无实之谓乎？是必实有其事矣。故致知必在于格物。物者，事也，凡意之所发必有其事，意所在之事谓之物。格者，正也，正其不正以归于正之谓也。正其不正者，去恶之谓也。归于正者，为善之谓也。夫是之谓格。《书》言‘格于上下’，‘格于文祖’，‘格其非心’，格物之格实兼其义也。良知所知之善，虽诚欲好之矣，苟不即其意之所在之物而实有以为之，则是物有未格，而好之之意犹为未诚也。良知所知之恶，虽诚欲恶之矣，苟不即其意之所在之物而实有以去之，则是物有未格，而恶之之意犹为未诚也。今焉于其良知所知之善者，即其意之所在之物而实为之，无有乎不尽。于其良知所知之恶者，即其意之所在之物而实去之，无有乎不尽。然后物无不格，而吾良知之所知者无有亏缺障蔽，而得以极其至矣。夫然后吾心快然无复余憾而自谦矣，夫然后意之所发者，始无自欺而可以谓之诚矣。故曰：‘物格而后知至，知至而后意诚，意诚而后心正，心正而后身修。’盖其功夫条理虽有先后次序之可言，而其体之惟一，实无先后次序之可分。其条理功夫虽无先后次序之可分，而其用之惟精，固有纤毫不可得而缺焉者。此格致诚正之说，所以阐尧舜之正传而为孔氏之心印也。”</p><p>&emsp;&emsp;德洪曰：《大学问》者，师门之教典也。学者初及门，必先以此意授，使人闻言之下，即得此心之知，无出于民彝物则之中，致知之功，不外乎修齐治平之内。学者果能实地用功，一番听受，一番亲切。师常曰：“吾此意思有能直下承当，只此修为，直造圣域。参之经典，无不吻合，不必求之多闻多识之中也。”门人有请录成书者。曰：“此须诸君口口相传，若笔之于书，使人作一文字看过，无益矣。”嘉靖丁亥八月，师起征思、田，将发，门人复请。师许之。录既就，以书贻洪曰：“《大学或问》数条，非不顾共学之士尽闻斯义，顾恐藉寇兵而赍盗粮，是以未欲轻出。”盖当时尚有持异说以混正学者，师故云然。师既没，音容日远，吾党各以己见立说。学者稍见本体，即好为径超顿悟之说，无复有省身克己之功。谓“一见本体，超圣可以跂足”，视师门诚意格物、为善去恶之旨，皆相鄙以为第二义。简略事为，言行无顾，甚者荡灭礼教，犹自以为得圣门之最上乘。噫。亦已过矣。自便径约，而不知已沦入佛氏寂灭之教，莫之觉也。古人立言，不过为学者示下学之功，而上达之机，待人自悟而有得，言语知解，非所及也。《大学》之教，自孟氏而后，不得其传者几千年矣。赖良知之明，千载一日，复大明于今日。兹未及一传，而纷错若此，又何望于后世耶？是篇邹子谦之尝附刻于《大学》古本，兹收录《续编》之首。使学者开卷读之，思吾师之教平易切实，而圣智神化之机固已跃然，不必更为别说，匪徒惑人，只以自误，无益也。</p><p>视频链接：<br><a target="_blank" rel="noopener" href="https://www.bilibili.com/cheese/play/ss11662?bsource=link_copy">阳明心学与当代人生</a></p></article><div class="tag_share"><div class="post-meta__tag-list"><a class="post-meta__tags" href="/tags/%E9%80%89%E8%AF%BB/">选读</a></div><div class="post_share"><div class="social-share" data-image="/2023/09/13/%E5%A4%A7%E5%AD%A6%E9%97%AE/wangyangming.jpeg" data-sites="wechat,weibo,qq"></div><link rel="stylesheet" href="https://cdn.jsdelivr.net/npm/butterfly-extsrc@1.1.3/sharejs/dist/css/share.min.css" media="print" onload='this.media="all"'><script src="https://cdn.jsdelivr.net/npm/butterfly-extsrc@1.1.3/sharejs/dist/js/social-share.min.js" defer></script></div></div><nav class="pagination-post" id="pagination"><div class="prev-post pull-left"><a href="/2023/10/14/%E5%85%B3%E4%BA%8E%E8%B4%B9%E5%B0%94%E5%B7%B4%E5%93%88%E7%9A%84%E6%8F%90%E7%BA%B2/" title="关于费尔巴哈的提纲"><img class="cover" src="/2023/10/14/%E5%85%B3%E4%BA%8E%E8%B4%B9%E5%B0%94%E5%B7%B4%E5%93%88%E7%9A%84%E6%8F%90%E7%BA%B2/Marx.webp" onerror='onerror=null,src="/img/404.jpg"' alt="cover of previous post"><div class="pagination-info"><div class="label">上一篇</div><div class="prev_info">关于费尔巴哈的提纲</div></div></a></div><div class="next-post pull-right"><a href="/2023/08/23/%E5%85%B3%E4%BA%8E%E6%84%8F%E8%AF%86%E7%9A%84%E6%80%9D%E8%80%83/" title="关于意识的思考"><div class="cover" style="background:var(--default-bg-color)"></div><div class="pagination-info"><div class="label">下一篇</div><div class="next_info">关于意识的思考</div></div></a></div></nav><div class="relatedPosts"><div class="headline"><i class="fas fa-thumbs-up fa-fw"></i><span>相关推荐</span></div><div class="relatedPosts-list"><div><a href="/2023/10/14/%E5%85%B3%E4%BA%8E%E8%B4%B9%E5%B0%94%E5%B7%B4%E5%93%88%E7%9A%84%E6%8F%90%E7%BA%B2/" title="关于费尔巴哈的提纲"><img class="cover" src="/2023/10/14/%E5%85%B3%E4%BA%8E%E8%B4%B9%E5%B0%94%E5%B7%B4%E5%93%88%E7%9A%84%E6%8F%90%E7%BA%B2/Marx.webp" alt="cover"><div class="content is-center"><div class="date"><i class="far fa-calendar-alt fa-fw"></i> 2023-10-14</div><div class="title">关于费尔巴哈的提纲</div></div></a></div><div><a href="/2023/03/10/%E6%83%85%E4%B9%A6%E4%B8%AD%E7%88%B1%E6%83%85%E7%9A%84%E6%A8%A1%E6%A0%B7/" title="情书中爱情的模样"><img class="cover" src="/2023/03/10/%E6%83%85%E4%B9%A6%E4%B8%AD%E7%88%B1%E6%83%85%E7%9A%84%E6%A8%A1%E6%A0%B7/love.webp" alt="cover"><div class="content is-center"><div class="date"><i class="far fa-calendar-alt fa-fw"></i> 2023-03-10</div><div class="title">情书中爱情的模样</div></div></a></div></div></div><hr class="custom-hr"><div id="post-comment"><div class="comment-head"><div class="comment-headline"><i class="fas fa-comments fa-fw"></i><span> 评论</span></div></div><div class="comment-wrap"><div><div class="vcomment" id="vcomment"></div></div></div></div></div><div class="aside-content" id="aside-content"><div class="card-widget card-info"><div class="is-center"><div class="avatar-img"><img src="/img/leecon.jfif" onerror='this.onerror=null,this.src="/img/friend_404.gif"' alt="avatar"></div><div class="author-info__name">lichong</div><div class="author-info__description">鹰击长空，鱼翔浅底，万类霜天竞自由</div></div><div class="card-info-data site-data is-center"><a href="/archives/"><div class="headline">文章</div><div class="length-num">11</div></a><a href="/tags/"><div class="headline">标签</div><div class="length-num">6</div></a><a href="/categories/"><div class="headline">分类</div><div class="length-num">4</div></a></div><a id="card-info-btn" href="mailto:1257727155@qq.com"><i class="fas fa-envelope"></i><span>Follow Me</span></a><div class="card-info-social-icons is-center"><a class="social-icon" href="https://github.com/LicoCode" target="_blank" title="Github"><i class="fab fa-github" style="color:#hdhfbb"></i></a><a class="social-icon" href="https://qm.qq.com/q/jpYIXqa7mw" target="_blank" title="QQ"><i class="fab fa-qq" style="color:#000"></i></a></div></div><div class="card-widget card-announcement"><div class="item-headline"><i class="fas fa-bullhorn fa-shake"></i><span>公告</span></div><div class="announcement_content">好吃、好看、好玩！</div></div><div class="sticky_layout"><div class="card-widget card-recent-post"><div class="item-headline"><i class="fas fa-history"></i><span>最新文章</span></div><div class="aside-list"><div class="aside-list-item"><a class="thumbnail" href="/2024/03/02/%E5%9F%BA%E4%BA%8EGit%E7%9A%84Obsidian%E7%AC%94%E8%AE%B0%E5%90%8C%E6%AD%A5%E6%95%99%E7%A8%8B/" title="基于Git的Obsidian笔记同步教程"><img src="/2024/03/02/%E5%9F%BA%E4%BA%8EGit%E7%9A%84Obsidian%E7%AC%94%E8%AE%B0%E5%90%8C%E6%AD%A5%E6%95%99%E7%A8%8B/Obsidian.webp" onerror='this.onerror=null,this.src="/img/404.jpg"' alt="基于Git的Obsidian笔记同步教程"></a><div class="content"><a class="title" href="/2024/03/02/%E5%9F%BA%E4%BA%8EGit%E7%9A%84Obsidian%E7%AC%94%E8%AE%B0%E5%90%8C%E6%AD%A5%E6%95%99%E7%A8%8B/" title="基于Git的Obsidian笔记同步教程">基于Git的Obsidian笔记同步教程</a><time datetime="2024-03-02T12:00:11.000Z" title="发表于 2024-03-02 20:00:11">2024-03-02</time></div></div><div class="aside-list-item no-cover"><div class="content"><a class="title" href="/2024/02/29/%E6%88%AA%E8%87%B32024%E5%B9%B41%E6%9C%88%E5%85%A8%E5%9B%BD%E6%AF%95%E4%B8%9A%E5%A4%A7%E5%AD%A6%E7%94%9F%E4%BA%BA%E6%95%B0%E5%9C%A8%E6%80%BB%E4%BA%BA%E5%8F%A3%E6%95%B0%E4%B8%AD%E7%9A%84%E6%AF%94%E4%BE%8B/" title="截至2024年1月全国毕业大学生人数在总人口数中的比例">截至2024年1月全国毕业大学生人数在总人口数中的比例</a><time datetime="2024-02-29T13:42:03.000Z" title="发表于 2024-02-29 21:42:03">2024-02-29</time></div></div><div class="aside-list-item no-cover"><div class="content"><a class="title" href="/2024/01/30/%E5%BE%80%E5%B9%B4%E5%B1%85%E6%B0%91%E4%BA%BA%E5%9D%87%E5%8F%AF%E6%94%AF%E9%85%8D%E6%94%B6%E5%85%A5/" title="往年居民人均可支配收入">往年居民人均可支配收入</a><time datetime="2024-01-30T15:41:21.000Z" title="发表于 2024-01-30 23:41:21">2024-01-30</time></div></div><div class="aside-list-item"><a class="thumbnail" href="/2024/01/27/%E5%85%B3%E4%BA%8E%E3%80%8A%E7%88%B1%E7%9A%84%E8%89%BA%E6%9C%AF%E3%80%8B/" title="关于《爱的艺术》"><img src="/2024/01/27/%E5%85%B3%E4%BA%8E%E3%80%8A%E7%88%B1%E7%9A%84%E8%89%BA%E6%9C%AF%E3%80%8B/the_art_of_loving.jpg" onerror='this.onerror=null,this.src="/img/404.jpg"' alt="关于《爱的艺术》"></a><div class="content"><a class="title" href="/2024/01/27/%E5%85%B3%E4%BA%8E%E3%80%8A%E7%88%B1%E7%9A%84%E8%89%BA%E6%9C%AF%E3%80%8B/" title="关于《爱的艺术》">关于《爱的艺术》</a><time datetime="2024-01-27T11:28:00.000Z" title="发表于 2024-01-27 19:28:00">2024-01-27</time></div></div><div class="aside-list-item"><a class="thumbnail" href="/2023/10/14/%E5%85%B3%E4%BA%8E%E8%B4%B9%E5%B0%94%E5%B7%B4%E5%93%88%E7%9A%84%E6%8F%90%E7%BA%B2/" title="关于费尔巴哈的提纲"><img src="/2023/10/14/%E5%85%B3%E4%BA%8E%E8%B4%B9%E5%B0%94%E5%B7%B4%E5%93%88%E7%9A%84%E6%8F%90%E7%BA%B2/Marx.webp" onerror='this.onerror=null,this.src="/img/404.jpg"' alt="关于费尔巴哈的提纲"></a><div class="content"><a class="title" href="/2023/10/14/%E5%85%B3%E4%BA%8E%E8%B4%B9%E5%B0%94%E5%B7%B4%E5%93%88%E7%9A%84%E6%8F%90%E7%BA%B2/" title="关于费尔巴哈的提纲">关于费尔巴哈的提纲</a><time datetime="2023-10-14T11:22:12.000Z" title="发表于 2023-10-14 19:22:12">2023-10-14</time></div></div></div></div></div></div></main><footer id="footer"><div id="footer-wrap"><div class="copyright">&copy;2018 - 2024 By lichong</div><div class="framework-info"><span>框架 </span><a target="_blank" rel="noopener" href="https://hexo.io">Hexo</a><span class="footer-separator">|</span><span>主题 </span><a target="_blank" rel="noopener" href="https://github.com/jerryc127/hexo-theme-butterfly">Butterfly</a></div></div></footer></div><div id="rightside"><div id="rightside-config-hide"><button id="readmode" type="button" title="阅读模式"><i class="fas fa-book-open"></i></button><button id="darkmode" type="button" title="浅色和深色模式转换"><i class="fas fa-adjust"></i></button><button id="hide-aside-btn" type="button" title="单栏和双栏切换"><i class="fas fa-arrows-alt-h"></i></button></div><div id="rightside-config-show"><button id="rightside-config" type="button" title="设置"><i class="fas fa-cog fa-spin"></i></button><a id="to_comment" href="#post-comment" title="直达评论"><i class="fas fa-comments"></i></a><button id="go-up" type="button" title="回到顶部"><span class="scroll-percent"></span><i class="fas fa-arrow-up"></i></button></div></div><div><script src="/js/utils.js?v=4.13.0"></script><script src="/js/main.js?v=4.13.0"></script><script src="https://cdn.jsdelivr.net/npm/@fancyapps/ui@5.0.33/dist/fancybox/fancybox.umd.min.js"></script><div class="js-pjax"><script>(()=>{const n=()=>{new Valine(Object.assign({el:"#vcomment",appId:"90XA3IWgY2jl1dc9JIr62Z4u-gzGzoHsz",appKey:"8tD6XyvI2W8X5J6s7n8ZuxkC",avatar:"hide",serverURLs:"https://leancloud.cn",emojiMaps:"",path:window.location.pathname,visitor:!1},null))};var t=async()=>{"function"==typeof Valine||await getScript("https://cdn.jsdelivr.net/npm/valine@1.5.1/dist/Valine.min.js"),n()};btf.loadComment(document.getElementById("vcomment"),t)})()</script></div><script async data-pjax src="//busuanzi.ibruce.info/busuanzi/2.3/busuanzi.pure.mini.js"></script></div></body></html>